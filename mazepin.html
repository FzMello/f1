<html>
	<head>
		<title>Kevin Magnussen</title>
		<link rel="stylesheet" type="text/css" href="stle.css" />
	</head>
	<body>
		<div id="menu1"></div>
		<div id="menu2"></div>
		<div id="cornice">

		<div id="alto">
				<a href="index.html" >
			<br><center><img class="immagine" src="f1.png" alt="foto formula 1"   title="Torna alla home"></a></center>
				<br><nav class="stop">
					<article class="ridotto">
						<div class="dropdown">
							<button class="dropbtn">Squadre</button>
							<div class="dropdown-content">
								<a href="mercedes.html">MERCEDES</a>
								<a href="red.html">RED BULL</a>
								<a href="ferrari.html">FERRARI</a>
								<a href="meclaren.html">MCLAREN</a>
								<a href="aston.html">ASTON MARTIN</a>
								<a href="alpine.html">ALPINE</a>
								<a href="hass.html">HASS</a>
								<a href="alpha.html">ALPHATAURI</a>
								<a href="williams.html">WILLIAMS</a>
								<a href="alfa.html">ALFA ROMEO</a>
							</div>
						</div>
					</article>
					<article class="ridotto">
						<div class="dropdown">
							<button class="dropbtn">Piloti</button>
							<div class="dropdown-content">
								<a href="hamilton.html">LEWIS HAMILTON</a>
								<a href="russel.html">GEORGE RUSSELL</a>
								<a href="leclerc.html">CHARLES LECLERC</a>
								<a href="sainz.html">CARLOS SAINZ</a>
								<a href="vettel.html">SEBASTIAN VETTEL</a>
								<a href="stroll.html">LANCE STROLL</a>
								<a href="schumi.html">MICK SCHUMACHER</a>
								<a href="mazepin.html">KEVIN MAGNUSSEN</a>
								<a href="alonso.html">FERNANDO ALONSO</a>
								<a href="ocon.html">ESTEBAN OCON</a>
								<a href="norris.html">LANDO NORRIS</a>
								<a href="ricciardo.html">DANIEL RICCIARDO</a>
								<a href="verstappen.html">MAX VERSTAPPEN</a>
								<a href="perez.html">SERGIO PEREZ</a>
								<a href="latifi.html">NICHOLAS LATIFI</a>
								<a href="albon.html">ALEXANDER ALBON</a>
								<a href="gasly.html">PIERRE GASLY</a>
								<a href="tsunoda.html">YUKI TSUNODA</a>
								<a href="bottas.html">VALTERY BOTTAS</a>
								<a href="zhou.html">GUAN YU ZHOU</a>
							</div>
						</div>
					</article>
					<article class="ridotto">
						<a href="home.html" ><button class="dropbtn">Storia</button></a>
					</article>
					<article class="ridotto">
						<a href="calendario.html" ><button class="dropbtn">Calendario</button></a>
					</article>
					<article class="stop"></article>
				</nav>
			</div>
			<div id="contenuto">
<img src="mazepin.png" alt="Pilota ancora in via di decisione" width="200" height="215" style="float:left;margin: 10px" title="Pilota ancora in via di decisione">
<p text-alig="justify">  
	Kevin Jan Magnussen è nato a Roskilde il 5 ottobre del 1992, è un pilota automobilistico danese, attivo in Formula 1 con la Haas.
	Figlio dell'ex pilota di Formula 1 Jan Magnussen, è stato attivo in Formula 1 dal 2014 al 2020 con McLaren, Renault e Haas, per poi ritornare dal 2022 al volante della scuderia statunitense. 
	Nel 2021 e nel 2022 ha corso nella IMSA con la Cadillac Chip Ganassi Racing e ha corso una gara in IndyCar Series con la Arrow McLaren SP.
	Magnussen iniziò la sua carriera con i kart. Nel 2008 passò alla Formula Ford in Danimarca, categoria di cui vinse il campionato. Corse anche in sei gare della ADAC Formel Masters.
Nel 2009, Magnussen si spostò in Formula Renault, giungendo secondo dietro ad António Félix da Costa nella Formula Renault 2.0 Northern European Cup e concludendo 7º 
nell'Eurocup, guidando per il team Motopark Academy.
Nel 2010, Kevin corse nella Formula 3 tedesca, inizialmente di nuovo con Motopark Academy, successivamente con Carlin Motorsport; vinse la prima gara della stagione
 a Oschersleben. Concluse 3º in campionato, vincendo il titolo di migliore tra i debuttanti.

Nel 2011, Kevin Magnussen si spostò nella Formula 3 Cooper Tires britannica alla guida di una Carlin.

Nel 2012 passa alla Formula V8 3.5 e, dopo un anno di apprendistato (con una vittoria e il 7ºposto finale), vince il titolo 2013 con 5 vittorie e 13 podi.
Magnussen ebbe la sua prima esperienza sulla McLaren MP4-27 di Formula 1 sulla pista di Yas Marina durante i test per giovani piloti svoltisi il 6 novembre 2012. Il suo miglior tempo fu 1:42.651. 
Aveva già precedentemente lavorato con il team guidando al simulatore. Il tempo di Magnussen fu il migliore nei tre giorni di test e ciò impressionò il direttore 
sportivo della McLaren, Sam Michael. La distanza coperta nel corso dei test fu sufficiente per fargli ottenere la superlicenza.
Dopo aver vinto il titolo della Formula Renault 3.5 Series, il 14 novembre 2013 viene ufficializzato il suo ingaggio come pilota della McLaren in Formula 1 per il 2014 al posto del partente Sergio Pérez.
Esordisce in Formula 1 nel Gran Premio d'Australia, prima prova del campionato 2014. Dopo essere partito dalla quarta posizione conclude il suo Gran Premio d'esordio al
 3º posto (trasformatosi poi in 2º per la squalifica di Daniel Ricciardo), ottenendo contemporaneamente il primo podio in carriera e il primo podio per un pilota della
  sua nazione.

Nelle gare seguenti Magnussen non riesce a ripetere l'exploit, anche per via della minore competitività della sua vettura. Ad un nono posto in Malesia seguono 
tre gare senza punti. A Monaco il pilota danese chiude in decima posizione, dopo essere stato coinvolto in un incidente con Kimi Räikkönen, cogliendo nuovamente punti 
nel Gran Premio del Canada, nel quale giunge nono.

Seguono altri tre piazzamenti a punti, con due settimi posti in Austria e in Gran Bretagna e un nono posto in Germania. In quest'ultima occasione Magnussen viene 
coinvolto in un incidente poco dopo il via con Felipe Massa, rimontando poi dal fondo del gruppo.

La serie di piazzamenti a punti si interrompe nel Gran Premio d'Ungheria, nel quale il pilota danese si piazza dodicesimo dopo essere scattato dai box in seguito 
ad un incidente nelle qualifiche, che aveva comportato la sostituzione del telaio della sua monoposto. Nel Gran Premio del Belgio Magnussen si rende protagonista di 
un lungo duello con il compagno di squadra Jenson Button, Sebastian Vettel e Fernando Alonso per la quinta posizione. Una manovra difensiva troppo decisa nei confronti 
di quest'ultimo gli costa una penalità di 20 secondi, che lo fa retrocedere dalla sesta alla dodicesima posizione finale, escludendolo dai punti. Anche a Monza 
Magnussen si rende protagonista di un episodio simile, venendo penalizzato di 5 secondi per aver forzato Valtteri Bottas ad uscire di pista. Il pilota danese viene 
quindi retrocesso dal settimo al decimo posto finale.

Nel Gran Premio di Russia Magnussen coglie il miglior risultato stagionale dalla gara d'apertura, chiudendo al quinto posto. Nella parte finale di stagione, però, 
il pilota danese viene spesso messo in ombra dal suo più esperto compagno di squadra.
<img src="kevin.png" alt="Kevin Magnussen" width="350" height="260" style="float:right;margin: 10px" >
Magnussen chiude la sua prima stagione in Formula 1 con 55 punti, che gli valgono l'undicesimo posto in classifica generale.
L'11 novembre 2016 viene ufficializzato il suo passaggio alla scuderia Haas F1 Team facendo coppia col confermato Romain Grosjean. Il danese prende il posto del 
messicano Esteban Gutiérrez, che nella stagione passata non era mai riuscito a conquistare dei punti, ottenendo come miglior piazzamento ben cinque undicesimi posti.
 Nel corso della stagione alterna ottime prestazioni a risultati deludenti. Conquista i primi punti stagionali nella seconda gara in Cina dopo il ritiro in Australia. 
 Torna a punti a Monaco, prima gara in cui entrambe le Haas arrivano in zona punti. Nella rocambolesca gara di Baku ottiene il suo miglior piazzamento stagionale con il
  settimo posto. Conquista punti anche in Giappone e in Messico, entrambi conclusi con l'ottavo posto. Termina la stagione con 19 punti che gli valgono il 14º posto 
  in classifica.
  Nel 2020 viene confermato dal team ma si dimostra un anno ancor più negativo del precedente per la Haas. I primi due round del campionato al Red Bull Ring si rivelano 
  difficili per entrambi i piloti del team statunitense, data la scarsa competitività della VF-20, Nonostante ciò al Gran Premio successivo in Ungheria Magnussen 
  riesce ad andare a punti arrivando 9º ma a causa di una penalità viene classificato 10º, conquistando quello che sarà il suo unico punto della stagione, per tutto 
  il resto delle gare infatti il danese non riesce ad arrivare tra i primi dieci e conclude il campionato al ventesimo posto. A pochi Gran Premi dalla fine della 
  stagione Magnussen annuncia ufficialmente il ritiro dalla Formula 1, chiudendo così la sua prima parte di carriera nella categoria.
  Nel marzo del 2022, il team Haas licenzia il suo pilota titolare, Nikita Mazepin[34], coinvolto nel giro di atleti russi esclusi dalle competizioni per via 
  dell'invasione dell'Ucraina, richiamando alla guida Magnussen per l'intera stagione 2022 di Formula 1 (il quale, così, segna il suo ritorno nella massima 
  categoria automobilistica dopo un anno di assenza). Il danese farà il suo debutto con la VF-22 nella seconda giornata dei test in Bahrain[36], segnando - per 
  l’occasione - il primo tempo assoluto. Al Gran Premio inaugurale, in Bahrain, il pilota della Haas fa segnare il settimo tempo in qualifica, concludendo la gara
   in quinta posizione, riportando i primi punti alla scuderia statunitense dopo due anni[37]. Nel Gran Premio d'Arabia Saudita chiude ancora a punti, finendo 
   nono. Al Gran Premio dell'Emilia-Romagna Magnussen termina la sessione di qualifiche in quarta posizione, stabilendo il nuovo miglior risultato mai raggiunto 
   in qualifica dalla scuderia Haas, in gara chiude ancora a punti finendo nono.

Le gare successive risultano avare di soddisfazioni: Magnussen è protagonista di un contatto con Lewis Hamilton durante il primo giro del Gran Premio di Spagna; 
il pilota danese concluderà la gara 17º. A Monaco e a Baku, invece, Magnussen è costretto al ritiro da dei guasti sulla sua Haas VF-22. In Canada Magnussen arriva 
nuovamente 17º dopo un contatto sempre con Hamilton, mentre in Gran Bretagna e in Austria torna a punti con un decimo ed un ottavo posto.
</p>
		</div>
	</div>
</div>
</body>
</html>